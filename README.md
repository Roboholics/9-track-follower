# Assignment9
Κάντε το αυτοκινητάκι να παραμένει στη μέση της πίστας

## Περιγραφή
Ώρα για μια αρκετά πιο δύσκολη άσκηση. Τώρα θα πρέπει να κάνετε το αυτοκινητάκι να παραμένει στη μέση της πίστας. Αυτή η άσκηση μπορεί να γίνει η βάση για να αναπτύξετε το αυτόνομό σας όχημα.

Ο κώδικας που υπάρχει ήδη, μετράει τις αποστάσεις από τους τρεις αισθητήρες υπερήχων που βρίσκονται πάνω στο αμαξάκι και τους αποθηκεύει σε τρεις μεταβλητές. Χρησιμοποιήστε αυτές τις μεταβλητές έτσι ώστε να προσδιορίσετε τη θέση του αυτοκινήτου στην πίστα για να το ελέγξετε κατάλληλα.

Ξεκινήστε τις προσπάθειές σας με την ακόλουθη στρατηγική την οποία μπορείτε να μεταβάλλετε όπως νομίζετε:
1. Εάν βρίσκεστε πιο κοντά στα αριστερά απ' ότι στα δεξιά, αρχίστε να στρίβετε προς τα δεξιά.
2. Εάν βρίσκεστε πιο κοντά στα δεξιά απ' ότι στα αριστερά, αρχίστε να στρίβετε προς τα αριστερά.
3. Εάν βρείτε κοντινό εμπόδιο προς τα μπροστά, στρίψτε πολύ προς στα δεξιά.

Στο αρχείο με τον κώδικα [assignment9.ino](assignment9.ino) υπάρχουν περισσότερες οδηγίες. Επιπλέον, σε αυτή την άσκηση θα ξεκινήσετε να διαβάζετε τις αποστάσεις που διαβάζουν οι αισθητήρες, ασύρματα, μέσω Bluetooth. Για το πως γίνεται αυτό, θα το πούμε μέσω Skype το Σάββατο.

## Συνοψίζοντας
Στο σπίτι, γράψτε τον κατάλληλο κώδικα ώστε να υλοποιήσετε την παραπάνω στρατηγική.

Στο σχολείο, όταν θα έχετε το αμαξάκι, **πριν** αρχίσετε να δοκιμάζετε τον κώδικά σας, θα πρέπει να εξασφαλίσετε ότι μπορείτε να διαβάζετε αποστάσεις ασύρματα. Αφού το καταφέρετε αυτό, κυλήστε με το χέρι σας το αυτοκινητάκι μέσα στην πίστα, ώστε να δείτε τι αποστάσεις διαβάζει. Στο τέλος, ξεκινήστε τις δοκιμές με τον κώδικα.

### Υπενθύμιση
Οι μετρήσεις των αισθητήρων δεν είναι ιδανικές. Πολλύ συχνά, μετράνε λάθος ή καθόλου αποστάσεις! Είναι στο χέρι σας μέσω του κώδικα να "φιλτράρετε" και να αντιμετωπίσετε αυτές τις ατέλειες των μετρήσεων.
